---
title: Pojasnila
description: Pojasnila in pogosta vpršanja o projektu Zdravniki - Sledilnik
---

<section>
## Pogosta vprašanja in odgovori

<section>
### Od kod pridobivate podatke?

&ZeroWidthSpace;<abbr>ZZZS</abbr> (Zavod za zdravstveno zavarovanje Slovenije)
redno javno objavlja
[seznam zdravnikov](https://zavarovanec.zzzs.si/wps/portal/portali/azos/ioz/ioz_izvajalci),
ki jih lahko izberemo za osebne zdravnike, s podatki o zasedenosti splošnih
zdravnikov, pediatrov, ginekologov ter zobozdravnikov v javni zdravstveni mreži.

Podatke uredimo in pripravimo za strojno branje ter jih shranimo
[v odložišče](https://github.com/sledilnik/zdravniki-data). Koordinate, ki jih
lahko prikažemo na zemljevidu, pridobimo prek naslovov ustanov, ki jih nato s
pomočjo
[Registra prostorskih enot (RPE)](https://podatki.gov.si/dataset/register-prostorskih-enot),
ki ga ureja &ZeroWidthSpace;<abbr>GURS</abbr>, pretvorimo v koordinate.

</section>
<section>
### Kako ZZZS pridobi podatke?

**Izvajalci zdravstvenih storitev (gl. spodaj) samostojno določijo**, kateri
zdravniki (ki izpolnjujejo pogoje za izbranega osebnega zdravnika) bodo
opravljali naloge izbranega osebnega zdravnika, in to z **obrazcem
sporočijo&nbsp;&ZeroWidthSpace;<abbr>ZZZS</abbr>**.

Izvajalci sami določijo – v okviru pogodbenega obsega zdravniških timov za
posamezno dejavnost – obseg tima po posameznih zdravnikih, ki so izbrani osebni
zdravniki. Na podlagi te informacije &ZeroWidthSpace;<abbr>ZZZS</abbr> uredi
vnos v program, temu sledita avtomatska računalniška obdelava podatkov (ki ne
omogoča ročnih posegov) in objava podatkov na spletu.

Če zdravnik iz kakšnega koli razloga **ne more** opravljati dela v določenem
minimalnem obsegu (npr. 0,2 tima ali 0,1 tima), ga lahko **izvajalec izvzame**
iz tega dela, zavarovane osebe pa **obvesti, naj poiščejo novega osebnega
zdravnika (verjetno v okviru iste enote)**. Če je zdravnik začasno odsoten **že
dlje časa**, pa lahko – po presoji izvajalca – bodisi **zmanjšajo njegov obseg
tima** in zavarovane osebe **postopoma preusmerjajo v druge ambulante** ali pa
zadržijo prvotni obseg tima ob zagotovilu, da se v ambulanti opredeli zavarovane
osebe vsaj do minimalnega obsega 0,1 tima. V obeh primerih pa se mora
**zagotoviti ustrezno nadomeščanje odsotnega zdravnika** glede na ordinacijski
čas. Izvajalci zdravstvenih storitev (gl. spodaj) samostojno določijo, kateri
zdravniki (ki izpolnjujejo pogoje za izbranega osebnega zdravnika) bodo
opravljali naloge izbranega osebnega zdravnika, in to z obrazcem
sporočijo&nbsp;<abbr>ZZZS</abbr>.

</section>
<section>
### Zakaj piše, da zdravnik sprejema, potem pa jih ne?

Podatki o zasedenosti ambulant se
**[ne posodabljajo sproti](https://zavarovanec.zzzs.si/wps/portal/portali/azos/ioz/ioz_izvajalci)**,
ampak na 1 dan (torej ne vsakič, ko pride do spremembe), zato lahko pride do
neskladja med objavljenimi podatki in ažurnim stanjem. Zdravnik je lahko v
obdobju od objave do trenutka vaše poizvedbe že dosegel zahtevane
[glavarinske količnike](#glavarinski-količnik), je na porodniški/bolniški ali pa
v pokoju oz. pred upokojitvijo.

</section>
<section>

### Kaj se zgodi, ko je zdravnik začasno odsoten?

Izvajalec je v takih primerih **dolžan urediti nadomeščanje** in zagotoviti
nemoteno delovanje ambulante s pomočjo nadomestnega zdravnika. Za to je tudi
**plačan s strani &ZeroWidthSpace;<abbr>ZZZS</abbr>**. Ambulanta **začasno
odsotnega zdravnika**, ki še **ne dosega ustrezne obremenjenosti**
[glavarinskih količnikov](#glavarinski-količnik), je zato prav tako **dolžna
sprejemati nove izbire zavarovanih oseb** in **ne sme odklanjati** novih
pacientov, dokler ne doseže **predpisane obremenjenosti** iz Splošnega dogovora
(1895 glavarinskih količnikov).

</section>
<section>
### Kaj pomeni »obseg zaposlitve« in prikaz odstokov pri posameznem zdravniku?

Izvajalec (javni zavodi ali samostojni zdravnik) ima z **<abbr>ZZZS</abbr>
sklenjeno pogodbe** o izvajanju določenih storitev, ki so razvrščene po
[zdravstvenih dejavnostih.](https://www.zzzs.si/zzzs-api/izvajalci-zdravstvenih-storitev/po-dejavnosti/)
Skladno s pogodbenim deležem storitev **prejeme izvajalec plačilo** za
opravljene storitev s strani &ZeroWidthSpace;<abbr>ZZZS</abbr>.

Odstotek (%), prikazan pri posameznem zdravniku, pomeni **delež zdravstvenih
storitev**, ki ga **izvaja** prikazani izvajalec (npr. zdravnik družinske
medicine, pediater ...) oziroma zdravniški tim.

**Obseg zaposlitve** zdravnika večinoma ustreza deležu **pogodbenih zdravstvenih
storitev**.

**Nekatere** skupine zdravnikov, na primer pediatri, izvajajo **kurativne in
preventivne** zdravstvene storitve. Zato lahko pri pediatrih prikazani odstotek
v iskalniku pomeni samo delež **kurativnih storitev**. Preostali delež zasedajo
preventivne storitve, ki v iskalniku niso prikazane. Pri **ginekologih** pa gre
še za dodatno specifiko področja, ko lahko tudi ginekologi na **sekundarnem in
terciarnem** nivoju lahko opravljajo **primarno** dejavnost. V tem primeru se
obsegi zaposlitve štejejo **drugače** in napisan % **ni** relevanten.

Posamezni izvajalci imajo lahko sklenjenih tudi **več pogodb**o izvajanju
storitev skladno z razvrstitvijo po zdravstvenih dejavnostih&nbsp;
&ZeroWidthSpace;<abbr>ZZZS</abbr>. Tako ima lahko določen izvajalec, na primer
**zobozdravnik, sklenjeno pogodbo o izvajanju storitev za odraslo in mladinsko
zobozdravstvo**.

</section>
<section>

### Kako je financirana ambulanta družinske medicine?

Ambulante družinske medicine dobijo plačilo iz **treh virov** :

1. **&ZeroWidthSpace;<abbr>ZZZS</abbr>**,
2. **zasebna sredstva iz prostovoljnih zavarovanj** (zavarovalnice za dopolnilno
   oz. dodatno zavarovanje),
3. **zasebna sredstva** (samoplačniki).

Ambulante dohodek ustvarjajo z glavarino, pregledi oz. obiski, medicinskimi
posegi in pavšalnim zneskom za dogovorjene programe. Obračun
[glavarine](#glavarina) (oziroma seštevka glavarinskih količnikov) predstavlja
približno polovico letnega prihodka ambulante. Zdravniki dobijo za vsako
storitev določen količnik.

[Vir](https://plus.si.cobiss.net/opac7/bib/ukm/262524160?lang=SLV): Švab, I., &
Rotar-Pavlič, D. (Eds.). (2012). Družinska medicina : učbenik. Združenje
zdravnikov družinske medicine (strani: 127-135)

</section>
<section>

### Glavarina v ambulantah družinske medicine

Glavarinski količnik predstavlja glavni del obremenitve
[zdravstvenega tima](#zdravstveni-tim). Čeprav oznaka »glavarinski« nakazuje, da
gre za obremenitev po glavi oziroma osebi, pa v ambulantah družinske medicine to
ne drži. Tu je glavarinski količnik namreč odvisen od **starosti zavarovane
osebe**. To pomeni, da ena opredeljena zavarovana oseba v sistemu nikoli ne
pomeni »ene glave«, temveč več kot eno (recimo 3 pri najmlajših in najstarejših
bolnikih, _gl. spodnjo razpredelnico_) ali manj kot eno (pri osebah med 7.
in 49. letom starosti). Vrednost količnika na opredeljeno osebo namreč odraža
**predvidevanje** o **pogostosti** in **zahtevnosti** določene obravnave. Zato
je vrednost količnika za najstarejše in najmlajše bolnike večja od drugih, kar
pomeni tudi, da je obremenitev družinskih zdravnikov največja pri najmlajših in
najstarejših osebah.

Glavarina v ambulanti družinske medicine tako ni nikoli enaka številu bolnikov,
ki si izberejo določenega zdravnika. V ambulanti družinske medicine se
[glavarina](#glavarina) oziroma [glavarinskih količnikov](#glavarinski-količnik)
izračuna tako, da se število **opredeljenih** zavarovanih oseb **množi** s
**količniki**, ki so odvisni od starosti zavarovanih oseb. Tako lahko na primer
obremenitev 1895 [količnikov](#glavarinski-količnik) pomeni, da ima zdravnik
1500 opredeljenih bolnikov. Ko zdravnik doseže določeno mejo
[količnikov](#glavarinski-količnik), lahko zavrne obravnavo novih bolnikov.

Ker si **vsi** prebivalci še **niso** izbrali osebnega zdravnika, se količniki
iz [glavarine](#glavarina) pri vsakem nosilcu **korigirajo navzgor**, tako da so
**razporejeni vsi mogoči** [količniki](#glavarinski-količnik).

Preglednica: Vpliv **starostne strukture** opredeljenih zavarovanih oseb na
**dejansko vrednost količnika** za izračun glavarine.

| Starost (leta) | Količnik |
| -------------- | -------- |
| < 1            | 3,0      |
| 1-6            | 1,9      |
| 7-18           | 0,88     |
| 19-49          | 0,84     |
| 50-64          | 1,4      |
| 65-74          | 2,2      |
| 75 in več      | 3,0      |

[Vir](https://plus.si.cobiss.net/opac7/bib/ukm/262524160?lang=SLV): Švab, I., &
Rotar-Pavlič, D. (Eds.). (2012). Družinska medicina: učbenik. Združenje
zdravnikov družinske medicine (strani: 127-135)

</section>
<section>

### Glavarina v ginekološki ambulanti na primarni ravni

Na osnovi števila **opredeljenih** zavarovanih **žensk** se na **enak** način
kot v splošnih ambulantah izračunajo količniki za [glavarino](#glavarina)
oziroma [glavarinski količnik](#glavarinski-količnik). Ker si **vse** ženske še
**niso** izbrale osebnega ginekologa, se količniki iz glavarine pri vsakem
nosilcu **popravijo navzgor**, tako da so razporejeni **vsi mogoči količniki**.
Količniki iz glavarine še neopredeljenih žensk se razdelijo med ginekologe v
odstotku količnikov iz dejansko opredeljenih žensk.

Posamezni zdravnik za poln program ekipe v dejavnosti ginekologije na primarni
ravni **ne more preseči 2925 količnikov iz glavarine mesečno**.

Količniki se **nad navedeno mejo** plačajo le v primerih, ko je izvajalec na
področju posamezne izpostave Zavoda **edini** izvajalec dejavnosti ali ko je na
območju posamezne izpostave Zavoda **več izvajalcev** dejavnosti in **vsi za več
kot 10 % presegajo povprečno število opredeljenih zavarovanih oseb v svoji
dejavnosti (indeks nad 110)**.

Preglednica: Vpliv **starostne strukture** opredeljenih zavarovanih oseb na
**dejansko vrednost količnika** za izračun glavarine.

| Starost (leta)       | Količnik |
| -------------------- | -------- |
| 13-19                | 0,20     |
| 20–39                | 0,55     |
| 40–64                | 0,26     |
| 65 in več            | 0,17     |
| dodatek za nosečnice | 2,20     |

[Vir](http://api.zzzs.si/ZZZS/info/egradiva.nsf/0/8b39572a03527fecc12585a0002c4d20/$FILE/2Spremembe_1del_10052010.doc):
Dokument &ZeroWidthSpace;<abbr>ZZZS</abbr> (dokument se bo naložil na vaš
računalnik, zato preverite privzeto mapo, npr. Prenosi/Downloads)

</section>
<section>

### Glavarina v pediatrični ambulanti na primarni ravni

Otroci niso pomanjšani odrasli in zato zahtevajo drugačen pristop k oskrbi kot
njihovi starši in starejši člani družbe.

Pediatri poleg **kurativne opravljajo tudi preventivno službo** - težavo
poskušajo odkriti, še preden se klinično izrazi, in tako izboljšajo možnosti za
ozdravitev.

Primarna pediatrija je financirana po **dveh** kanalih - **ločeno** za
**preventivo**, pri kateri so plačane vse storitve, in **kurativo**, ki je
plačana iz glavarine in po storitvah. Razmerje idealnega pediatričnega programa
med kurativo in preventivo je 75 : 25. Gre za razmerje ordinacijskega časa, ki
ga posamezen pediater nameni kurativi oziroma preventivi.

Zato so pri pediatrih v podatkih prikazani **samo kurativni deleži**. To pomeni,
da je odstotek pri pediatru, ki opravi 0,75 delež kurativnega dela, prikazan kot
75 %. Prikazani odstotek tako ne pomeni, da je pediater 75-odstotno zaseden,
ampak da **75 % svojega ordinacijskega časa nameni kurativi**. Zato ta odstotek
tudi **ne označuje dejanskega obsega dela**, ki ga pediatri izvajajo.

</section>
<section>

### Glavarina v zobozdravniški ambulanti

**Količnik iz glavarine** je pri zobozdravniških ambulantah za **vse paciente
vreden 1,0** (odraža realno število opredeljenih pacientov). Zobozdravniki
sprejemajo zavarovane osebe do povprečnega števila opredeljenih oseb v svoji
dejavnosti na območju enote &ZeroWidthSpace;<abbr>ZZZS</abbr>.

Če je zobozdravstvena ambulanta **zasedena** z oskrbo že opredeljenih pacientov,
bo novo opredeljeno osebo uvrstila na **čakalni seznam**. Zobozdravniška
ambulanta lahko odkloni sprejem zavarovane osebe, ko za **10 % preseže povprečno
število** opredeljenih oseb na zobozdravnika v svoji dejavnosti.

[Vir](https://partner.zzzs.si/wps/portal/portali/aizv/zdravstvene_storitve/izbira_osebnega_zdravnika/sezn_akt_zob_za_odrasle_in_mladino/!ut/p/z1/04_Sj9CPykssy0xPLMnMz0vMAfIjo8ziTQxdPd2N_Q08_f1MTAwcHcOAtGWAsYGZuX5BtqMiAAUjgQU!/):
Dokument &ZeroWidthSpace;<abbr>ZZZS</abbr>

</section>
<section>

### Kaj je modra knjiga standardov?

[Modra knjiga standardov](https://sindikatfides.si/sites/default/files/4521-Modra%20knjiga.pdf)
je leta 2011 objavljen dokument, ki na enem mestu zbira standarde in normative,
po katerih bi zdravstvo zdravniku omogočalo **dovolj časa za obravnavo**,
bolniku pa **največjo mogočo stopnjo varnosti**. Dokument je nastal v
sodelovanju Zdravniške zbornice Slovenije, Sindikata zdravnikov in
zobozdravnikov Fides ter Slovenskega zdravniškega društva.

Med drugim za optimalno obravnavo pacienta predlaga maksimalni
**[glavarinski količnik](#glavarinski-količnik) 1500** na primarni ravni.

</section>
<section>

### Navodila ZZZS izvajalcem/družinskim zdravnikom v primeru preseganja glavarinskega količnika (glavarine)

Zavod je od Ministrstva za zdravje 4. 7. 2019 prejel naslednjo razlago izvajanja
te določbe:

- Obstoječi [zdravstveni timi ](#zdravstveni-tim) z **visoko glavarino nad
  1895** [glavarinskih količnikov](#glavarinski-količnik) na podlagi tega aneksa
  svojih opredeljenih zavarovanih oseb **ne bodo izpisovali**, bodo pa svoje
  zavarovane osebe **spodbujali** k izbiri osebnega zdravnika v timih z **nižjo
  glavarino**.
- Opredeljevanje **novih zavarovanih oseb** so najprej dolžni izvajati vsi
  **timi**, ki **ne dosegajo (za leto 2019) določenih 1895**
  [glavarinskih količnikov](#glavarinski-količnik), ter timi z **najmanjšim
  številom** glavarinskih količnikov ali opredeljenih zavarovanih oseb v območni
  enoti.
- Obstoječi timi, ki **presegajo dogovorjeni normativ** glavarinskih količnikov
  ali število opredeljenih zavarovanih oseb za leto 2019, izvajajo zdravstvene
  storitve **do 130 %** doseganja v **rednem ordinacijskem** času. Pri
  preseganju meje 130 % se sorazmerno **podaljša tudi ordinacijski čas**.

</section>
<section>

### Kdo so izvajalci?

Izvajalci so **fizične** (samostojni zdravniki in zobozdravniki) ali **pravne
osebe** (podjetja in zavodi), ki izvajajo zdravstvene storitve. Izvajalci imajo
**sklenjene pogodbe o izvajanju zdravstvenih storitev z&nbsp;
&ZeroWidthSpace;<abbr>ZZZS</abbr>**.

Posamezni izvajalec ima lahko zaposlenega **enega zdravnika ali več**.
Zdravstvene storitve pri izvajalcih opravljajo tudi **pogodbeni** zdravniki in
zobozdravniki. Zdravstvene storitve, ki jih izvajajo izvajalci, so delno ali v
celoti krite iz obveznega zdravstvenega zavarovanja v skladu s
[Pravili &ZeroWidthSpace;<abbr>ZZZS</abbr>](https://www.zzzs.si/?id=126&detail=5580D0555F5A1FEAC1256CFB003BB45C).

Izvajalci so:

- javni zavodi (zdravstveni dom, bolnišnica, socialni zavod),
- podjetja in zasebni zavodi,
- samostojni zdravniki in zobozdravniki (družinski zdravnik, pediater,
  zobozdravnik, ginekolog in drugi zdravniki specialisti).

[Vir](https://www.zzzs.si/zzzs-api/izvajalci-zdravstvenih-storitev/po-vrsti-izvajalcev/):&nbsp;
&ZeroWidthSpace;<abbr>ZZZS</abbr>

</section>
<section>

### Zakaj je naslov ambulante na napačni lokaciji?

Ambulanta izvajalca zdravstvenih storitev je povzeta po
**evidenci&nbsp;<abbr>ZZZS</abbr>**, ki beleži **le sedež** ustanove, za katero
izvajalec dela. Zato se nekateri prikazani naslovi **ne ujemajo** s pravo
lokacijo izvajalca, saj lahko **ambulanta deluje na drugem** naslovu od tistega,
na katerem je izvajalec uradno vpisan.

</section>
<section>

### Koliko popravkov ste že izdali?

Statistiko lahko spremljate na
[našem repozitoriju Github.](https://github.com/sledilnik/zdravniki-data/tree/main/csv)

</section>
<section>

### Zakaj nimajo zdravniki in zdravnice v imeniku napisanih polnih nazivov?

Na spletni strani so pripisana imena zdravnic in zdravnikov brez pripadajočih
nazivov, za katere so morali trdo delati, da jih pridobijo. Tega ta trenutek ne
pripisujemo zaradi **tehničnih omejitev podatkov**, s katerimi imamo opravka.
Vseeno je prav, da se zavedamo, da gre za visoko izobražen kader, ki je moral
opraviti dolgo šolanje, da lahko skrbi za pacienta. Tako so strokovni nazivi za
zdravnike po
[zakonu o strokovnih nazivih](http://pisrs.si/Pis.web/pregledPredpisa?id=ZAKO4294):

- končan študijski program medicine: doktor oziroma doktorica medicine in
- končan študijski program dentalne medicine: doktor oziroma doktorica dentalne
  medicine.

Hkrati so zdravniki morali opraviti tudi
[specializacije](https://www.zdravniskazbornica.si/karierni-razvoj/specializacije/seznam-specializacij),
ki so odvisne od področja, na katerem obratujejo.

Po končani izobrazbi na medicinski fakulteti se lahko zdravnik odloči tudi za
raziskovanje, pri čemer pridobiva naziv doktor znanosti in nato ostale akademske
nazive.

Za popolni naziv izbranega zdravnika lahko obiščete stran
[Zdravniške zbornice Slovenije](https://www.zdravniskazbornica.si/informacije-publikacije-in-analize/javni-iskalnik-zdravnikov-in-zobozdravnikov),
ki omogoča iskanje po priimkih in preverite, kakšen je poln naziv iskanega
zdravnika. Za raziskovalno dejavnost pa se lahko obrnete na
[informacijski sistem](https://www.sicris.si/public/jqm/cris.aspx?lang=slv&opdescr=home&opt=1)
o raziskovalni dejavnosti v Sloveniji.

</section>
<section>

### Uporabne povezave

1.  [izbira](https://e-uprava.gov.si/podrocja/sociala-zdravje-smrt/zdravje/sociala-osebni-zdravnik.html)
    osebnega splošnega zdravnika, ginekologa in zobozdravnika,
2.  [Moj osebni zdravnik: izbira in menjava osebnega zdravnika](https://www.cakalnedobe.si/nasvet/moj-osebni-zdravnik-izbira-in-menjava-osebnega-zdravnika/),
3.  [javna mreža &ZeroWidthSpace;<abbr>PZD</abbr> v RS](https://www.gov.si/assets/ministrstva/MZ/DOKUMENTI/Organizacija-zdravstvenega-varstva/Javna-mreza-primarne-zdravstvene-dejavnosti-v-Republiki-Sloveniji.pdf),
4.  [prebivalstvo Slovenije (Statistični urad RS)](https://www.stat.si/StatWeb/Field/Index/17)
5.  [Health Systems in Transition](https://www.euro.who.int/__data/assets/pdf_file/0018/312147/HiT-Slovenia_rev3.pdf):
    Slovenia (Vol. 18 No. 3 2016).

</section>
<section>

### Kaj se zgodi, ko predlagam popravek?

Ker se zavedamo nujnosti uporabnosti podatkov za pacienta in ker si ne želimo,
da bi bili pacienti poslani na napačen naslov ambulante, v ambulanto, ki je že
polna (vendar zaradi 10 dni dolgega cikla posodabljanja uradnih podatkov) še ni
spremenjen status sprejemanja, klicali na napačno številko, pisali na napačen
mail itd., vodimo popravke tudi sami. Vsi popravki so javno-dostopni.

Princip delovanja je, da uporabnik portala sporoči napako. Napako ročno pregleda
prostovoljec v svojem prostem času in presodi za kakšno napako v podatkih gre.
Nato podatek iz uradne evidence povozimo s točnejšim podatkom iz terena.

Ko je podatek ponovno napačen, uporabnik spet javi napako in cikel se ponovi.
Uporabnik je lahko kdorkoli, pacient, medicinska sestra, zdravnik,
administrator. Vloge sporočevalca ne razlikujemo.

</section>
<section>

### Kaj so ambulante za boljšo dostopnost do izbranega osebnega zdravnika v splošnih ambulantah in dispanzerjih za otroke in šolarje?

Seznam ambulant za neopredeljene na
[spletni strani <abbr>MZ</abbr> (Ministrsta za zdravje)](https://www.gov.si/teme/mreza-javne-zdravstvene-sluzbe/#Ambulante%20za%20neopredeljene%20zavarovane%20osebe)&nbsp;
je daljši od dejanskih ambulant za neopredeljene na terenu, ki ga pridobimo
od&nbsp; &ZeroWidthSpace;<abbr>ZZZS</abbr>
([vir](https://zavarovanec.zzzs.si/wps/portal/portali/azos/ioz/ioz_izvajalci)),
saj je &ZeroWidthSpace;<abbr>MZ</abbr> določilo koliko je maksimalni program, ki
ga bodo dodatno financirali. Vsak zdravstveni dom se je nato glede na potrebe
(nekateri še imajo zdravnike, ki sprejemajo in teh ambulant ne potrebujejo) in
zmožnosti (nekateri ne morejo zagotoviti dodatnih ambulantnih timov) odločil ali
ambulanta v &ZeroWidthSpace;<abbr>ZD</abbr> dejansko bo. Tako&nbsp;
&ZeroWidthSpace;<abbr>ZZZS</abbr> prikazuje ambulante, ki imajo vsaj 1
opredeljeno osebo in ta seznam prikazujemo tudi mi.

</section>
<section>

### Katere vrste ambulant imajo družinski zdravniki?

Ambulante družinske medicine so zaradi naslavljanja pomanjkanja programov
ambulant razdeljene na 3 vrste.

1. ambulante v sklopu splošnega dogovora,
2. ambulante v sklopu programa za boljšo dostopnost&nbsp;,
   [&ZeroWidthSpace;<abbr>ZZZS</abbr>](https://partner.zzzs.si/wps/portal/portali/aizv/zdravstvene_storitve/izbira_osebnega_zdravnika/seznam_zdr_v_spl_amb_otr_in_sol_dispan/)
3. ambulante za neopredeljene v sklopu&nbsp;
   [&ZeroWidthSpace;<abbr>MZ</abbr>](https://www.gov.si/teme/mreza-javne-zdravstvene-sluzbe/#Ambulante%20za%20neopredeljene%20zavarovane%20osebe).

</section>
<section>

### Zakaj sta seznama ambulant za neopredeljene in ZD različna?

V letu 2022 se postopno ustanavljajo ambulante za boljšo dostopnost do izbranega
osebnega zdravnika v splošnih ambulantah in dispanzerjih za otroke in šolarje, v
katerih si izbranega osebnega zdravnika lahko izberejo zavarovane osebe, ki v
dejavnosti splošne ambulante (302 001) in dispanzerju za otroke in šolarje
(327 009) nimajo izbranega osebnega zdravnika (sploh nimajo veljavne izbire, ali
je izbrani osebni zdravnik trajno odsoten).

[Vir](https://partner.zzzs.si/wps/portal/portali/aizv/zdravstvene_storitve/izbira_osebnega_zdravnika/seznam_zdr_v_spl_amb_otr_in_sol_dispan/):&nbsp;
&ZeroWidthSpace;<abbr>ZZZS</abbr>.

</section>

</section>
<section>

## Slovar izrazov

<dl>
<dt>
### Glavarina
</dt>
<dd>
Število oseb, ki je določenega zdravnika **izbralo za osebnega zdravnika** in
predstavlja približno polovico prihodka. Na podlagi **števila opredeljenih
zavarovanih** oseb, ki se ugotavlja **štirikrat** letno (28. februarja, 31.
maja, 31. avgusta in 30. novembra), se izračunajo količniki za glavarino.
</dd>
<dt>
### Glavarinski količnik
</dt>
<dd>
Glavarina, **popravljena glede na starost pacientov** oz. vrednost zavarovane
osebe pri izpolnjevanju glavarinske kvote (gl. zgornje opise glavarin v
ambulantah družinske medicine, pediatrije in ginekologije).

Na primer: zavarovana oseba, stara **66 let**, pri končnemu seštevku glavarine
nima vrednosti **1, pač pa 2,2**.

Podobne glavarinske sisteme, temelječe na starostnih razredih, spolu in občasno
še na nekaterih drugih spremenljivkah, uporabljajo v **več evropskih državah**
(Angliji, na Nizozemskem, v Belgiji, na Danskem, Švedskem, Norveškem ipd).

</dd>
<dt>
### Glavarinska kvota
</dt>
<dd>
**Maksimalni glavarinski količnik**, določen s strani <abbr>ZZZS</abbr>,
  pri katerem **lahko zdravniki primarnega nivoja odklonijo** sprejem zavarovane
  osebe.
  </dd>
<dt>
### Zdravstveni tim
</dt>
<dd>
Zdravstveni tim predstavlja **najnižjo organizacijsko enoto** v sistemu, torej
ekipo ljudi, ki so **nujno potrebni**, da se lahko **izvaja ambulantna
dejavnost**. Tim ponavadi sestavljata **zdravnik specialist in diplomirana
medicinska sestra**.
</dd>
</dl>

</section>
